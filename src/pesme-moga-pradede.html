<title>Песме мога прадеде Гвоздена</title>
<meta name='description' content='Песмe препричава његов син Михајло Николић.'>
<meta name='keywords' content='Ован на мотору'>
<meta name='date' content='2023-01-06T13:46:00'>

<details>
<summary><h3 style="display: inline-block;">Oван на мотору<a href="#ovan-na-motoru" style="margin-left: 10px;">#</a></h3></summary>

<p><b>Увод</b></p>

<p><i>"Радња се дешава 50-тих година после рата.
Кад је било све опорезовано сељацима
и џукелу ако држиш,
и казан и волове и кола шинска,
виноград, на све порез плаћаш, да не говорим земљу, ја.
И онда Гвозден, прадеда твој и Јанка овога отац,
певају песму, а то се није смело онда, али су они певали.

Па каже овако:"</i></p>

<pre>
Ој, сељаче, мученче,
Вазда радиш гладан и жедан,
И тако си увек бедан.

Деца су ти боса и гола,
По трњу се за стоком избола.

Опет, жељна сира и млека,
Тако бедно живети до века.

Срада људе пореза и мода,
Ал' највише управа прихода.

Таксу платиш на казан и кола,
Тако исто на обадва вола.

Точарину платиш на ракију,
И шприцање јадних кокошију.

Па се такса на виноград даје,
И на керче што пред кућом лаје.

На све стране сељак паре баца,
Мора платити мркање оваца.

Овце су се париле и прије,
Ал' парење нико плаћо није.

Ал' се томе сељак и не чуди,
Јер вештачки данас паре људи.

Овце моје, будите, будите у тору,
Доће вама ован на мотору.
</pre>

</details>

<details>
<summary><h3 style="display: inline-block;">Лужара<a href="#vodenica" style="margin-left: 10px;">#</a></h3></summary>

<p><b>Увод</b></p>

<p><i>"Љубин отац Рајко био је добар човек. Код њега, Никола, Жијо и Милош оду зими по три, четири игранке. Добар био, знаш, са омладином. Једног дана у пролеће, још није био посејан кукуруз по пољу, ми чували овце, где је мост сад.<br /><br />
Кад иде Рајко из реке и носи нешто замотано, нашао неку дроњу. Оно дете, мртво, нашао у води. Ту је била брана за лужару, ону воденицу код Ђуриновца. И тап, да се јави милицји. Милиција извести лекара, суд. Долази лекар, долази суд. И дете на самој кривини овде где се скреће ка мосту и чобана нас вако. Они њихов посао ураде, а Гвозден онда спева песму за Рајка:"</i></p>

<pre>
Боже мили и Божија Мајко,
Шта уради из Деспића Рајко.

Он не ради што народ воли,
Већ тражи копилади по води.

То је било у пролећне дане,
Нађе дете код лужарне бране.

<i>"Па је онда тога још било,
Па онда, кад је суд дошо...
нисам све упамтио...
И онда Гвозден у песми каже:"</i>

Гледа судија Рајка од главе до пете,
па му вели "Море Рајко налинк на те дете".
</pre>
</details>


<p style="text-align: right;">- Гвозден Николић</p>